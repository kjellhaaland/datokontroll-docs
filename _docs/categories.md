---
layout: doc
title: Kategorier
subtitle: Kategorier er den viktigste byggestenen til Datokontroll. Del butikken inn i oversiktlige kategorier slik at dine ansatte lett kan forstå hva de skal registrere.
author:
tags: categories setup new
---

## Hva er en kategori?
En kategori tilsvarer en varegruppe eller en hylle i butikken. En generell regel er at hver hylleseksjon i butikken en egen kategori, men det finnes unntak. Det som er viktigst er at produktene i en kategori har tilsvarende lik levetid.

> Med levetid menes tiden fra et produkt blir produsert hos produsenten til det utløper på dato.

## Avdelinger
Alle kategorier må ha en avdeling. Avdelingen bestemmer hvem som kan se kategorien. Datokontroll har en rekke avdelinger man kan velge mellom.

## Periode
Perioden til en kategori beskriver hvor ofte man skal lete etter datovarer i kategorien. Når man leter etter datovarer i en kategori, skanner man produkter som utløper på dato en bestemt periode frem i tid. Det er viktig at ikke perioden er for lav eller for høy, dette fører til at det kan befinne seg produkter i kategorien som utløper på dato.

> Når man bestemmer perioden til en kategori bør denne settes til lengden på levetiden til produktet med lavest levetid i kategorien.

## Fremhenting
Fremhenting beskriver hvor mange dager før utløpsdato et produkt skal fjernes fra hyllen eller nedprises. Kategorier som inneholder produkter med kort levetid bør ha en lav fremhenting. Hermetikk er et eksempel på en kategori som trenger en høy fremhenting, ettersom kunden forventer at en hermetikkboks skal ha god holdbarhet etter at man har kjøpt varen.

Når man bestemmer fremhentingen til en kategori bør man tenke på hvor lang holdbarhet kunden forventer at et produkt skal ha. Produkter med lang levetid kan ha lengre fremhenting enn produkter med kort levetid.

## Maler
Vi har laget mange maler til forskjellige kategorier. Bruk disse malene når du oppretter nye kategorier, og juster på fremhenting og frekvens ved et senere tidspunkt dersom du opplever at de bør justeres.

## Hva skjer videre?
Når du har opprettet en kategori vil den legge seg i listen over kategorier som må registreres.