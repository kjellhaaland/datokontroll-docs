---
layout: doc
title: Personvernerklæring
subtitle: Denne personvernerklæringen forteller hvordan BitWhale samler inn og bruker personopplysninger. Målet er å gi deg overordnet informasjon om vår behandling av personopplysninger.
---

Datokontroll og Datomerk er tjenester levert av BitWhale AS og BitWhale AS samler inn personopplysninger for å kunne levere disse tjenestene.

# 1. Når samler BitWhale inn personopplysninger?

* Du har kontaktet BitWhale
* Opprettet bruker i noen av tjenestene våre
* Bruker tjenestene våre

# 2. Dine rettigheter

> Du kan utøve dine rettigheter ved å sende en e-post til support@datokontroll.no

## Innsyn i egne opplysninger
Du kan be om en kopi av alle opplysninger vi behandler om deg. 

## Korrigering av personopplysninger
Du kan be oss rette eller supplere opplysninger som er feilaktige eller misvisende. 

## Sletting av personopplysninger
I gitte situasjoner kan du be oss slette opplysninger om deg selv. 

## Begrensning av behandling av personopplysninger
I noen situasjoner kan du også be oss begrense behandlingen av opplysninger om deg. 

## Protestere mot en behandling av personopplysninger
Dersom vi behandler opplysninger om deg med grunnlag i våre oppgaver eller på bakgrunn av en interesseavveining, har du rett til å protestere på vår behandling av opplysninger om deg. 

## Du kan klage på vår behandling av personopplysninger
Vi håper du vil si ifra dersom du mener vi ikke overholder reglene i personopplysningsloven. Ta da kontakt med support@datokontroll.no

# 3. Hva registreres når du bruker tjenestene våre?

## Tjenesteanalyse
Når du besøker noen av våre nettsider eller bruker noen av våre applikasjoner, bruker vi for å analysere din bruk av nettsiden. Formålet med dette er å utarbeide statistikk som vi bruker til å forbedre og videreutvikle tjenestene. Eksempler på hva statistikken gir svar på, er hvor mange som besøker ulike sider, hvor lenge besøket varer, hvilke nettsteder brukerne kommer fra og hvilke nettlesere som benyttes.  Denne informasjonen lagres og prosesseres på tredjeparts tjenester.

## Informasjonskapsler
Informasjonskapsler (cookies) er små tekstfiler som plasseres på din datamaskin når du laster ned en nettside. BitWhale bruker informasjonskapsler for at ulike tjenester på nettsiden vår skal fungere, herunder også markedsføring.

## Datainnsamling
For at Datokontroll skal kunne registrere varer må vi samle inn diverse informasjon om hvem som registrerer data, hva de registrerer tidspunkt informasjon etc. Denne informasjonen lagres og prosesseres på tredjeparts tjenester. 

## Brukeropretting
For å bruke tjenesten lagres personlig informasjon som e-post, oppgitt navn, adresse på butikken, og oppgitt fakturaadresse. Denne informasjonen samles inn for at vi kan identifisere brukere, sende faktura, samt å lokalisere butikker.  Denne informasjonen lagres og prosesseres på tredjeparts tjenester. 

# 4. Hva registreres når du kontakter oss?
Når du kontakter oss lagrer vi epostadresse, div informasjon om eposten og innholdet for å kunne svare på din henvendelse og forbedre tjenesten vår. Denne informasjonen lagres på en tredjeparts tjeneste. 

# 5. Deling av informasjon med tredjepart
Vi benytter ulike underleverandører til blant annet å hoste nettsider, databaser, mailutsendelse, analysere nettsidetrafikken, sikre god stabilitet og teknisk ytelse på siden samt vise deg og våre andre besøkende mest mulig relevant innhold både på nettsiden og i annonseringen vår. Dette innebærer bruk av cookies og/eller informasjonsutveksling med disse i den utstrekning det er nødvendig for å levere tjenestene.

Vi vil dele dine personopplysninger med offentlige myndigheter i den utstrekning det er nødvendig for å oppfylle våre rettslige forpliktelser.

